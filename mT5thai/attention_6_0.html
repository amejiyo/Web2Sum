 แนวโน้มของการใช้หุ่นยนต์ทางด้านการผลิตและงานบริการมีจํานวนสูงขึ้นมากกว่า 30% ทุกปี แต่ประเทศไทยยังขาดบุคลากรด้านวิทยาการหุ่นยนต์และระบบอัตโนมัติในทุกระดับ โดยเฉพาะอาชีพวิศวกร อาจารย์และนักวิจัย ฟีโบ้จึงได้รับการก่อตั้งขึ้น ในปี 2538 โดย รศ. ดร.ชิต เหล่าวัฒนา และฟีโบ้มีคติพจน์ว่า “A Cradle of Future Leaders in Robotics” ที่มุ่งสร้างผู้นําด้านวิทยาการหุ่นยนต์ของไทย ฟีโบ้เป็นสถาบันระดับคณะแห่งแรกและแห่งเดียวในไทยที่เปิดสอนและให้ปริญญาครบทั้งระดับปริญญาตรี ปริญญาโท และปริญญาเอก ในสาขาวิทยาการหุ่นยนต์และระบบอัตโนมัติ ทุกหลักสูตรเน้นหลัก Outcome-based Education ที่บัณฑิตสามารถใช้สมรรถนะที่เรียนในการพัฒนาเทคโนโลยีหุ่นยนต์ขึ้นได้ ทําให้บัณฑิตฟีโบ้เป็นที่ต้องการของภาคเอกชนและภาครัฐอย่างมาก นอกจากนี้ฟีโบ้มีผลงานวิจัยพัฒนาและให้บริการวิชาการด้านหุ่นยนต์เพื่อการผลิตและเพื่อพัฒนาคุณภาพชีวิตมากกว่า 300 ระบบ โดยมีความร่วมมือที่แข็งแกร่งกับภาครัฐและภาคธุรกิจอุตสาหกรรมชั้นนํา ทั้งกลุ่มปิโตรเลียม อาหาร ฮาร์ดดิสก์ การผลิตไฟฟ้า การขนส่ง ธุรกิจบริการ การศึกษา การแพทย์และการฟื้นฟูสมรรถภาพ ปัจจุบัน ฟีโบ้ โดยการนําของ รศ. ดร.สยาม เจริญเสียง ผู้อํานวยการสถาบันฯ มุ่งมั่นเพื่อยกระดับฟีโบ้เข้าสู่สถาบันชั้นนําระดับอาเซียนทางด้านวิทยาการหุ่นยนต์ รวมทั้งสร้างเครือข่ายพัฒนาหลักสูตรด้านหุ่นยนต์ ครูและนักเรียนของโรงเรียนทั่วประเทศมากกว่า 100 โรงเรียน &lt;/s&gt;